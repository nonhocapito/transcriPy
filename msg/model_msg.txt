TranscriPy è in grado di riconoscere diverse lingue automaticamente. La lingua riconosciuta e il relativo tasso di probabilità sono indicati nel messaggio precedente. Se l'audio è in lingua inglese, specie se il tasso di probabilità risulta basso, è possibile selezionare i modelli dedicati alla lingua inglese ('tiny.en', 'base.en', 'small.en', 'medium.en').

I modelli disponibili per la trascrizione sono undici. Vanno dal più leggero ('tiny', 0) al più avanzato ('large-v3', 10). La qualità e la velocità della trascrizione dipendono dal modello selezionato, oltre che dalle capacità di calcolo del proprio computer. Se l'audio è di elevata qualità (il parlato deve essere chiaro e non deve esserci rumore di fondo) si consiglia di scegliere i modelli 'tiny', 'base' e 'small', perché risulteranno già sufficienti per ottenere una trascrizione fedele. Se si sta usando un computer sufficientemente potente si può optare per il modello 'medium'.

I modelli 'large', 'large-v1' e 'large-v2' richiedono un elevato consumo di risorse, dunque si consiglia di selezionarli solo se TranscriPy viene eseguito attraverso GPU.

Scegliere una dimensione del modello per avviare la trascrizione.
